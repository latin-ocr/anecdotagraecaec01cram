MONITUM LECTORI.

 

VIX quidem sperabam, post tot doctorum Virorum labores
in eruendis Anecdotis Graecis e Codicibus Bibliothecae Regiae
parisiensis, multum adhuc superesse hac parte infectum. Sed
nesciebam profecto inexhausti illius Thesauri in omni materie
divitias; quae quo magis explorantur, eo magis elucent. Itaque
bene multis versatis Libris Manuscriptis‚ unde aliquid novi
colligendum esse reputabam, ea typis mandare institui, quae
mihi luce digna esse visa sunt: faventibus Preli nostri Aea-
demici Delegatis, qui bonarum literarum promovendarum
occasioni nunquam desunt.

Haec varii generis et argumenti, ut potui, in ordinem redegi:
generales aliquot classes statuendo, per quas diversa opuscula
secundum materiem distribui et assignari possent. Sic Poc-
ticae, quae ad rem dramaticam‚ metricam et musicen pertinenti
attribui: Philosophiae, quae ad Ethicam‚ Rhetoricam et Phy-
sicam. Ea primo volumine contenta sunt. Quae ad Historiam
et Chronologiam spectant, secundo volumini attribui. Alia
forsan posthac adjecturus, quae ad Rem Philologicam et Grani*
maticam faciunt. Textum adnotationibus adornare, nisi ubi
necessariae essent, supersedi, relicto hoc opere aliis, qui et otio
ct doctrina magis abundant.

